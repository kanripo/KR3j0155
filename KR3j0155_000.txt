# -*- mode: mandoku-view; -*-
#+TITLE: 南園漫錄
#+DATE: 2015-08-24 23:25:24.571767
#+PROPERTY: ID KR3j0155
#+PROPERTY: BASEEDITION WYG    
#+PROPERTY: JUAN 提要
<pb:KR3j0155_WYG_000-1a>¶
欽定四庫全書　　　　　子部十¶
　南園漫録　　　　　　　雜家類三(雜說之屬/)¶
　　提要¶
　　　　(臣/)等謹按南園漫録十卷明張志淳撰志淳¶
　　　　字進之本江寧人𨽻雲南金齒軍籍因為永¶
　　　　昌人成化甲辰進士官至户部侍郎是書前¶
　　　　有正徳十年自序稱因讀洪邁容齋随筆羅¶
　　　　大經鶴林玉露二書仿而為之卷首數條皆¶
<pb:KR3j0155_WYG_000-1b>¶
　　　　舉容齋随筆之語而辨其是非盖其書之所¶
　　　　縁起也其餘則述所見聞各為考證大抵似¶
　　　　洪書者十之一似羅書者十之九所論如江¶
　　　　神一條譏洪邁舍人事而謟鬼神邱濬著書¶
　　　　一條譏其大學衍義補不敢論及宦官立意¶
　　　　皆極正大其避諱一條謂蜀本書多缺唐諱¶
　　　　乃相沿舊刻桂辨一條謂桂花桂樹為兩種¶
　　　　張籍詩意一條謂瞿宗吉歸田詩話不知其¶
<pb:KR3j0155_WYG_000-2a>¶
　　　　作還珠吟時已先居人幕下駁正皆頗明晳¶
　　　　其辨永昌非金齒地諸條考證致誤之由亦¶
　　　　極詳核他如春草王孫一條王維詩語實本¶
　　　　楚詞而昧其所出横生訓詁之類或失之陋¶
　　　　元順帝一條誤據庚申外史符䑓外集之説¶
　　　　以順帝為瀛國公子之類或失之無稽盖瑕¶
　　　　瑜不掩之書也中頗紀載時事臧否人物故¶
　　　　卷末又有嘉靖五年題後一篇辨何喬新撫¶
<pb:KR3j0155_WYG_000-2b>¶
　　　　夷録之失實而以書中所載自比于孫盛書¶
　　　　枋頭事其所紀録亦可與明史相叅考云乾¶
　　　　隆四十二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR3j0155_WYG_000-3a>¶
南園漫録序¶
予閒居四年惟鉛槧是事去年冬病乆凢書之宏深旁¶
魄者皆不能事事則取雜説如容齋隨筆者數十家以¶
消日㓜子合侍而問曰此何書曰此宋人洪景盧氏紀¶
事之書也曰大人日觀之有可言者乎曰容有之曰可¶
學乎曰此皆紀事之作事隨代有而義理無窮奚不可¶
學也曰然則何不效為一書乎曰洪在宋為法從家居¶
食禄終身當時人君所以禮之者甚至予何敢方之越¶
<pb:KR3j0155_WYG_000-3b>¶
翌日取鶴林玉露觀之合復問曰此何書曰此宋人羅¶
大綸氏紀事之書也曰於洪書何如曰將無同曰羅何¶
人曰羅吾不暇考然觀其自序曰為臨川從事被劾而¶
歸是書適成則止於從事也已曰然則大人亦何以埒¶
洪書觀之而此書抑何以傳至今不廢乎將書惟其言¶
而不繫於遭際與否也予不覺逌然遂為書容齋所未¶
安者數十事而并予所聞知有似二書者廣之題之曰¶
南園漫録要之文雖不工而揆事昭理亦或有可觀者¶
<pb:KR3j0155_WYG_000-4a>¶
正徳十年春正月永昌張志淳序¶
