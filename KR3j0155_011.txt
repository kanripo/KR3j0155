# -*- mode: mandoku-view; -*-
#+TITLE: 南園漫錄
#+DATE: 2015-08-24 23:25:24.742196
#+PROPERTY: ID KR3j0155
#+PROPERTY: BASEEDITION WYG    
#+PROPERTY: JUAN 題南園漫録後跋
<pb:KR3j0155_WYG_011-1a>¶
題南園漫録後跋¶
徃草此以付㓜子合合時方九齡今合試京師五年偶¶
於其書笥中見之殆不復記憶悵然興懷乃自録出然¶
以是是非非枉枉直直斤斤明明視筆談不及士夫毁¶
譽者異矣復欲藏之適見廣昌何公喬新集所載撫夷¶
録謬甚然後知姦邪矯誣足以欺一時矣而其術又足¶
以假名臣聞人文其惡而惑後世用是刻以乆之或以¶
招尤速累為虞者則曰孫盛紀枋頭之敗桓温謂關門¶
<pb:KR3j0155_WYG_011-1b>¶
戸事諸子請改盛大怒更為定本寄慕容雋孔子曰斯¶
民也三代所以直道而行也吾不佞敢自棄不如春秋¶
之民不如東晉之士而又敢以不如桓温待今世之賢¶
哉¶
